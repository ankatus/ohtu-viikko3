#Retrospektiivi#
Retrospektiivissä, tai retrossa, tiimi kokoontuu keskustelemaan suoritetusta projektista tai iteraatiosta. Retrossa nostetaan esille projektin aikana ilmaantuneita ongelmia, ja mietitään miten niistä päästään jatkossa eroon. Retrossa myös mietitään, mikä projektissa on sujunut hyvin, ja miten siinä pystytään onnistumaan jatkossakin.

Retrospektiivin voi toteuttaa monella eri tavalla. Esitellään lyhyesti kaksi:

##Start, Stop, Continue, More of, Less of Wheel##
Tässä tyylissä kokouksessa piirretään taululle ympyrä, joka jaetaan osiin "start", "stop", "continue", "more of" ja "less of". Tiimin jäseniltä kysytään asioita jokaiseen osioon, esimerkiksi "stop"-osioon jokin toimintatapa joka on todettu huonoksi, ja pitäisi lopettaa.

##Glad, Sad, Mad##
Tiimi kirjoittaa ongelmia/huomioita/mitävaan lapuille, ja luokittelevat ne joko "glad", "sad" tai "mad". Jokaisen lapun tärkeydestä äänestetään, ja laput käydään yksi kerrallaan läpi eniten ääniä saaneesta vähiten ääniä saaneeseen. 